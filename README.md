# Exclusive Podcast Design - Web Design @cmda-minor-web 1920

<img width="651" alt="Schermafbeelding 2020-05-07 om 08 11 00" src="https://user-images.githubusercontent.com/43657951/81261588-a0e4ad00-903c-11ea-9670-b15bdc82db05.png">


## Live Demo
https://marissaverdonck.github.io/web-design-1920/

## Table of Contents
* [Exclusive Design](#Exclusive-Design)
* [Marie van Driessche](#Marie-van-Driessche)
* [Concept](#Concept)
* [Installatie](#Installatie)
* [Week 1](#Week-1)
  * [Wie is Marie](#Wie-is-Marie)
  * [Interview](#Interview)
  * [Ontwerp 1](#Ontwerp-1)
  * [Feedback](#Feedback)
  * [De testsessie](#De-testsessie)
  * [Presentatie Marie](#Presentatie-Marie)
* [Week 2](#Week-2)
  * [Iteratie](#Iteratie)
  * [Ontwerp 2](#Ontwerp-2)
  * [Feedback](#Feedback)
  * [De testsessie](#De-testsessie)
  * [Gastcollege Johan Huijkman en Roger Ravelli](#Gastcollege-Johan-Huijkman-en-Roger-Ravelli)
* [week 3](#week-3)
  * [Iteratie](#Iteratie)
  * [Ontwerp 3](#Ontwerp-3)
  * [Feedback](#Feedback)
  * [De testsessie](#De-testsessie)
* [week 4](#week-4)
* [Credits](#Credits)
* [License](#License)

## Exclusive Design
Dit is een ontwerp-opdracht voor 1 persoon. Een exclusive design. Wie is deze persoon dan voor wie je dit gaat maken? Wat vindt deze persoon leuk of juist niet? En hoe bedient deze persoon een computer? Volg de design principes van [exclusive design](https://exclusive-design.vasilis.nl/):

* Study situation: Bestudeer de individuele situatie.
* Ignore conventions: standaarden op het web zijn niet altijd handig in gebruik voor de individu.
* Prioritise identity: Door de individu mee te laten denken over het design, krijg je nieuwe inzichten.
* Add nonsense: Maak het leuk

## Marie van Driessche
Marie is Interaction Designer uit Amsterdam en spreker over UX en toegankelijkheid. Marie is Doof (met een hoofdletter inderdaad, dat betekent dat ze zichzelf als Doof identificeert, wat simpelgezegd betekent dat haar eerste taal Nederlandse Gebarentaal is). Je zult begrijpen dat Marie moeite heeft met dingen waar geluid een grote rol speelt. 


![0](https://user-images.githubusercontent.com/43657951/78820390-fe52f300-79d7-11ea-8617-ec1f18fcbf93.jpeg)

## Concept

Ik wil Marie helpen met het volgen van een podcast. Iets wat voor dove mensen tot nu toe onbereikbaar is. Wanneer er een transcriptie beschikbaar is, gaat nogal wat nuance verloren. Ik wil een oplossing maken die minimaal net zo prettig is voor iemand die niet kan luisteren als voor iemand die wel kan luisteren. Ik ga dit ontwerpen voor 1 persoon. Niet een doelgroep, maar alleen voor Marie. Dit heet exclusive design. Ik zal me verdiepen in de gebruiker en het prototype meerdere keren testen. Op deze manier kan ik het ontwerp verbeteren.


## Installatie
1. Open de terminal

2. Ga naar de map waar je de application wil installeren.

3. Clone de repository door in de terminal te typen:
```
Git clone https://github.com/marissaverdonck/web-design-1920.git
```

# Onderzoek 

## Week 1

### Wie is Marie?

Marie is Interaction Designer bij de VPRO. Ze werkt op de afdeling digitaal bij TV en radio. Ze is nu bezig met een project om een nieuwe doelgroep te bereiken. 
Marie heeft constant een lach op haar gezicht en komt blij en vrolijk over. 
Ze zit in haar woonkamer en op de achtergrond zie je boeken, planten en een schilderij van planten. 
Marie houdt van de lente. Het is dan niet te warm en niet te koud en alles is mooi groen.
Marie heeft interesse in kickboxen, yoga en koken.



### Interview
<details>
    <summary>Bekijk het hele interview</summary>

## Interview

**1. Kijk je weleens podcasts?**

Nee. Soms als er een transcript beschikbaar is, maar dat is zelden. Het onderwerp is dan wel belangrijk om mij er toe te zetten.

**2. Welke onderwerpen zouden je aanspreken in een podcast?**

Visueel ontwerpen, user experience, kickboxen

**3. Wat vind je fijner: gebarentaal of text?**

Dat ligt aan het medium. Soms duurt een (informatieve) film te lang, dan leest Marie liever even snel de tekst. Marie heeft plezier in boeken lezen. Ze kan ook snel lezen, dat is natuurlijk handig bij ondertiteling.

**4. Welke apparaten gebruik je (mobiel, tablet, desktop)**

Ligt er aan. Desktop voor werk gerelateerde dingen of facetime, dat is fijn op groot scherm. Op haar telefoon heeft ze nog een aantal dingen staan die ze wil lezen maar waar ze niet aan toe komt. Ze heeft onlangs een iPad aangeschaft. Ook heeft ze sinds 1 jaar een tv waar ze met een Chromecast bijvoorbeeld de NPO op kijkt.

**5. Welke apps gebruik je zoal?**
* Talk contact app - Deze app gebruik ik om bijvoorbeeld instanties te bellen of de dokter. Het is een slechte app. Ik heb al meerdere keren doorgegeven wat ik zou veranderen maar er wordt helaas niets aan gedaan.
* Facetime
* https://dagelijksekost.een.be/

**6. Hoe worden emoties overgebracht in gebarentaal?**

Gezichtsuitdrukkingen zijn erg belangrijk

**7. Hoe worden emoties overgebracht in text? kan je bijvoorbeeld hoofdletters gebruiken als iemand boos is?**

Je snapt wel bij hoofdletters dat er iets aan de hand is, ze zijn schreeuwerig.  Maar let op dat je onderscheid maakt in de usecases podcast en transcript. Ga niet alles toepassen.

**8. Speelt kleur een rol in emoties?**

Dat is bij iedereen anders. Rood betekend in het algemeen bijvoorbeeld gevaar. Maar pas er mee op omdat kleur subjectief is. 

**9. Welke genres in films spreken je aan?**

Ik heb een brede smaak in genres zoals detectives of humor. Marvel, actie of horros spreken Marie niet erg aan. Dat is meer een smaakdingetje, niet omdat ze het niet hoort. Films met stripeffecten vind ze vet zoals in “Against the world”.

**10. Begrijp je humor in films?**

Ik begrijp humor. Sarcasme gaat soms langs me heen. Maar dat hebben mensen ook die wel kunnen horen.

**11. Begrijp je welke persoon er spreekt in een film?**

Nee soms is dat wel even zoeken omdat alle tekst wit is. Als de ondertiteling bij een persoon een bepaalde kleur heeft is dat wel handig. Zeker als een persoon buiten beeld is. 

**12. Wat vind je van ondertiteling?**

Ondertiteling lees ik vrij snel dus ik mis niks van het beeld. Als de ondertiteling achterloopt vind ik verschrikkelijk! Gisteravond keek Marie op Netflix de film "New kids turbo. In de ondertiteling is het leuk dat het dialect er ook in zit zoals “Junguh”.

**13. Wat maakt een film leuk?**

De verhaallijn, opbouw, lagen, visueel.

**14. Wat is je favo seizoen van het jaar?**

Lente, niet te warm, niet te koud, mooi groen.

**15. Kijk je naar youtube?**

Dat ben ik nog een beetje aan het ontdekken. Zeker omdat ik nu meer thuis zit vanwege Corona. 
* Yoga met Adrienne vind ik leuk om te kijken! Maar ze praat wel te veel. Er zit ondertiteling bij. Niet automatisch gesynchroniseerd maar goed geschreven.
*  The food ranger met tips over eten en koken. Hij reist door Azië. Er is goede ondertiteling.
https://dagelijksekost.een.be/

**16. Wat valt je op bij auto captions? Wat kan er fout gaat?**

Auto gegenereerd is vervelend, dan doe ik het liever zonder! Het maakt in mijn ervaring alles verwarrender!

</details>

### Ontwerp 1

    
Ik wil Marie helpen podcasts te kunnen volgen. 
Mijn eerste idee is de mensen te tonen uit het gesprek. Hun gezicht kan veranderen wanneer hun emotie veranderd. Als iemand wat verteld komt dat in een tekstwolkje te staan wat later weer verdwijnt. Ik wil hierbij ook spelen met kleur en lettertypes.

<img width="500" alt="Schermafbeelding 2020-04-09 om 08 24 11" src="https://user-images.githubusercontent.com/43657951/78864230-83232880-7a3b-11ea-85c5-8c8aeab52dae.png">

### Feedback 




* Maak onderscheid tussen een transcript en een artikel. Maak het wel een podcast.
* Let op bij kleuren dat ze subjectief zijn.
* Hoe hoor je in een podcast/dialoog of het spanned is?
* Als iemand iets verteld in een podcast en verschillende emoties heeft, hoe ga je dat aanpakken als je het terug wil lezen? Bij welke zin hoort welke emotie?



### De testsessie
<details>
    <summary>Hoe ging testsessie</summary>

Marie had 2 tolken. De een is haar stem en de ander zijn haar oren. Marie wil graag dat je haar aankijkt als de tolk voor haar praat. Dat is goed te doen via de sessie. Ik probeer rustig te praten met en het gesprek verloopt soepel. Mijn idee had ik uitgeschetst op papier wat ik via de webcam liet zien. Dat was niet zo handig, de webcam staat maar klein in beeld dus iedereen moest met zijn neus naar het scherm om het te kunnen zien. De volgende keer zal ik het digitaal maken en mijn scherm delen.

</details>

### Presentatie Marie
<details>
    <summary>Bekijk de presentatie samenvatting</summary>

Marie neemt elke dag de trein. Op het moment dat ze haar abonnement wou wijzigen, belt ze met de NS. Dat doet ze met de app "talk contact". Normaal geen probleem maar de NS wou dat Marie akkoord gaf voor de wijziging. Via de tolk antwoord ze "ja, ik geef akkoord". Dat is niet voldoende voor de NS, Marie moet zelf "ja" zeggen uit haar eigen mond. Dat is natuurlijk een rare situatie. Alsof gebarentaal geen volwaardige taal zou zijn.

Marie vind niet dat ze een handicap heeft, dove mensen zijn gewoon een minderheid. Ze vind dat de maatschappij er een handicap van maakt door geen rekening te houden met deze groep. 

Gebarentaal is de moedertaal van Marie, net als bij veel andere dove mensen. Marie spreekt en leest goed Nederlands maar dat geldt niet voor alle dove mensen. 70% heeft moeite met lezen en schrijven. Dat geldt trouwens ook voor 1 op de 6 van de Nederlanders die wel kunnen horen. Daarom is het belangrijk rekening te houden met de opbouw van tekst op een website.

* gebruik headings en kopjes
* maak 1 punt per paragraaf
* gebruik korte zinnen (7/10 woorden)
* bulletpoints
* eenvoudig taalgebruik
* maak eerst een punt, leg het daarna uit.
* Schrijf in de actieve vorm
* Gebruik visuele ondersteuning
* Maak gebruik van witruimte
* Gebruik woordenlijsten (glossary)

De zinnen in gebarentaal zijn op een andere manier opgebouwd dan de Nederlandse taal. Daarom is het wat lastiger te leren. Gebarentaal kent dialecten zoals Gronings of Amsterdams. Ook is Engelse gebarentaal weer anders dan Nederlandse.

Een transcript lijkt een makkelijke oplossing. Dat geldt niet voor iedereen. Wel voor Marie. Het is fijn als je 1 ding wil weten, je niet een heel filmpje hoeft te kijken. Ook is het inhuren van tolken duur, en als de content wordt aangepast moet het filmpje ook opnieuw worden opgenomen.

Het is fijn als er rekening wordt gehouden met dove mensen. Je ziet het bij persconferenties (over Corona) maar ook steeds vaker op websites. De gemeente Utrecht geeft bijvoorbeeld de mogelijkheid te bellen via een tolk.
Denk aan contact formulieren op een website. Bied ook de keuze e-mail aan en verplicht niet een telefoonnummer in te vullen.

Als je ontwerpt, pas op voor aannames. Maak gebruik van de expert en ontwerp het samen.

</details>

## Week 2 

### Iteratie


In het interview van vorige week kwam ik interessante dingen te weten over Marie die ik wil toepassen op mijn design.


* Interesse. Als Marie een podcast zou willen lezen, zou ze er een uitkiezen aan de hand van haar interesses, UX bijvoorbeeld. Ik kwam erachter dat Vasilis mooie podcasts maakt, dus het leek me een goed idee er hier een van te gebruiken.
[Astrid Poot in gesprek met Vasilis van Gemert - The Good, The Bad, and The Interesting](https://vasilis.nl/gbi/2017/11/21/astrid-poot-2/).

* Device. Marie gebruikt de desktop voor zakelijke dingen. Op haar telefoon heeft ze nog een aantal artikelen die ze wil lezen maar wat ze steeds vergeet. Onlangs heeft ze een tablet aangeschaft, mijn uitgangspunt is om de podcast daarop te bekijken.

* Bij ondertiteling in films is het handig als er verschillende kleuren worden gebruikt voor de sprekers. In mijn design gebruik ik in de tekstwolkjes verschillende kleuren.

* Soms wil een Marie geen hele (gebarentaal)film kijken om iets aan informatie te kunnen vinden. Ik gebruik aan de rechterkant van het scherm headers, deze klappen uit als je er overheen hoverd. Dit is handig om snel wat (terug) te zoeken.

* Marie begrijpt humor maar soms mist ze de sarcasme in een text. Dat hebben mensen die kunnen horen natuurlijk ook weleens. In bijvoorbeeld Whatsapp helpt het gebruik van emoties bij het vertellen van hoe je een text bedoeld. Ik gebruik de gezichten onderaan het scherm om emoties te tonen. Deze veranderen per zin.

* Stijl. Ik probeer erachter te komen wat de stijl van Marie is. Ze heeft haar eigen waar ze haar projecten toont en verschillende illustraties die ze heeft ontworpen. [Website](http://www.marievandriessche.nl/).  Ook vond ik haar op [Pinterest](https://nl.pinterest.com/girl_marietje/design-posters/). Een Pinterestbord kan veel zeggen over de stijl van iemand.

<img width="300" alt="Schermafbeelding 2020-04-09 om 18 31 34" src="https://user-images.githubusercontent.com/43657951/78918457-bfcd3f00-7a90-11ea-8cf6-8511d3e45e2c.png">



### Ontwerp 2

Met deze punten in mijn hoofd heb ik het volgende ontwerp gemaakt.

<img width="500" alt="Schermafbeelding 2020-04-15 om 14 03 56" src="https://user-images.githubusercontent.com/43657951/79335341-2388b980-7f22-11ea-8f13-c68888e427a8.png">


### Feedback 

* Bij zin onderbrekingen denkt Marie dat er een soort van ‘pauze’ tussen zit. Ze heeft niet het idee dat de spreker dan aan één keer door aan het praten is. De tekst mag dus best wat langer.
* Hoe laat je 1 lang wolkje zien? En hoe een pauze?
* Het lettertype vindt ze goed leesbaar!
* Pauze/Play button of scrollen? Als je scrollt, raak je dan het gevoel van een ‘gesprek’ kwijt. Of is het dan gewoon lezen, zoals bij een ‘artikel’. En wat je wil is afhankelijke van de situatie (zit je op mobiel lekker op de bank, of zit je achter je bureau op je laptop).
* De gezichten en tekst zal je mee moeten oppassen als het te ver uit elkaar staat. Dan is het te veel zoeken.
* Vasilis heeft een baard.
* De kopjes aan de rechterkant vind ik niet heel handig. Ik zou eerder iets doen met achtergrondkleur.



### De testsessie
<details>
    <summary>Hoe ging testsessie</summary>

Marie zit achter haar computer en heeft haar 2 tolken op een apart scherm. Het is helaas niet mogelijk om een usertest uit te voeren omdat we niet met Marie mee kunnen kijken op haar scherm wat ze doet. Het zou ook te ingewikkeld worden als ze én naar de tolken moet kijken én naar het concept tegelijkertijd. Daarom leggen we eerst ons concept compleet uit om vervolgens het concept aan haar te laten zien via screenshare of via een link. Marie kan op deze manier eerst naar de tolken kijken en daarna  naar het concept. We hebben het geluk dat Marie designer is, ze kan goed uitleggen wat ze van het ontwerp vindt en wat ze zou aanpassen. Ik vroeg naar haar 1e gedachte en zorgde dat ik al een aantal vragen voorbereid had.

</details>

### Gastcollege Johan Huijkman en Roger Ravelli 

<details>
    <summary>Lees het verslag</summary>
</details>

## week 3

### Iteratie

* Een van de dingen die Marie direct opviel, is dat Vasilis geen baard heeft op de illustratie! Dat heb ik natuurlijk aangepast. En ook Astrid heeft een knot en een bril gekregen. De gezichtsuitdrukkingen zullen nog in deze illustraties  worden getekend en veranderen per zin.

<img width="300" alt="Schermafbeelding 2020-04-15 om 14 03 56" src="https://user-images.githubusercontent.com/43657951/80070776-d1f4b600-8543-11ea-97a0-1870ec29be07.png">

* Ik heb de kleuren aangepast. Marie gebruikt op haar eigen website, en in haar projecten blauw/groene kleuren. Omdat deze app speciaal voor Marie is, heb ik dat veranderd. Ook heb ik de font gebruikt die Marie op haar eigen website gebruikt.

* Meer tekst per wolkje. Als er 1 zin per wolkje staat, dacht Marie dat er een stilte valt.

* Emoties zijn nu toegevoegd in de illustraties.

* Een illustratie per tekstwolk ipv de illustraties onderaan. Zo staat de informatie van tekst en emoties bij elkaar en hoeft Marie niet de hele tijd heen en weer te kijken. 

* Play/Pauze button. En vooruit/achteruit speelknop. Met de vooruit speelknop wordt het hele verhaal geladen. Marie heeft zo de keuze om zelf door het verhaal heen te scrollen ipv te wachten tot het stuk voor stuk geladen wordt.

### Ontwerp 3

<img width="500" alt="Schermafbeelding 2020-04-23 om 11 21 52" src="https://user-images.githubusercontent.com/43657951/80082570-d83f5e00-8554-11ea-9619-2a2b1ed4ac24.png">

<img width="500" alt="Schermafbeelding 2020-04-23 om 09 09 02" src="https://user-images.githubusercontent.com/43657951/80069740-29922200-8542-11ea-8527-19f4170cc0d7.png">

### Feedback

* De emoties op de gezichten vallen niet op. dit kan ook komen doordat het via screenshare (dus kleiner) in beeld staat. 
* De tekst gaat iets te snel
* Handig dat je kan kiezen tussen tekst omstebeurt laden of alles in 1x laden en zelf scrollen door te tekst.
* Onderstreepte tekst waar de nadruk op ligt is fijn.

### De testsessie
<details>
    <summary>Hoe ging testsessie</summary>
We waren goed ingespeeld door de vorige testsessie. De tolken waren niet in beeld zodat we daar niet door werden afgeleid en echt het gevoel hadden dat we met Marie een gesprek voerde. Je praat wel in een soort fases. Je moet even wachten tot jouw verhaal vertaald is aan Marie en tot je haar verhaal terug krijgt van de tolk. Daar raak je wel snel aan gewend. We vertelden eerst wat ons concept ookalweer inhield, wat we verbeterd hadden en daarna de app zelf. Dit deden we via screenshare zodat ook de rest van de groep mee kon kijken. Af en toe kwam dit beeld niet helder of in goede snelheid bij Marie aan. Marie gaf veel en goede feedback. Soms zei ze dat het ook kon liggen aan de slechte verbinding en dat het op haar eigen device waarschijnlijk wel helderder zou zijn. De testsessie duurde alleen wat te lang wat ervoor zorgde dat we 20 minuten uitliepen. Ik was als laatst aan de beurt en voelde me daardoor een beetje gehaast. Gelukikkig heb ik nog wel wat goede feedback kunnen ontvangen.
</details>

## week 4

### Iteratie

* De emoties op de gezichten viellen niet op. Ik heb nieuwe illustraties gemaakt met het gezicht van voren.
* De tekst ging iets te snel, ik heb deze een seconde vertraagd.
* Er zijn (kleine) animaties toegepast op de intro. Marie is visueel designer dus ik vond het een goed idee om het conept net iets aantrekkelijker te maken. Als ik iets meer tijd had gehad, kon ik dit ook doen in de podcast zelf.

<img width="500" alt="Schermafbeelding 2020-05-07 om 08 24 28" src="https://user-images.githubusercontent.com/43657951/81261411-54996d00-903c-11ea-9b78-368a1e2a6ae5.png">

### Ontwerp 4

<img width="500" alt="Schermafbeelding 2020-05-07 om 08 13 55" src="https://user-images.githubusercontent.com/43657951/81261112-b86f6600-903b-11ea-9874-4c598db36970.png">

<img width="500" alt="Schermafbeelding 2020-05-07 om 08 13 49" src="https://user-images.githubusercontent.com/43657951/81261101-b4dbdf00-903b-11ea-90eb-da810e4500fc.png">


## Conclusie

### [Exclusive design principles](https://exclusive-design.vasilis.nl)

#### 1. Study Situation

Tijdens de kennismaking en de klasikale presentatie van Marie hebben we haar wat beter leren kennen. We konden vragen stellen en zo haar situatie bestuderen.

Marie is visueel designer. Het is belangrijk dat de app er dus goed uit komt te zien. Ik ben even op zoek gegaan en kwam terecht op Marie haar website. Daar kon ik zien aan wat voor projecten ze gewerkt had. Het viel me op dat ze vooral groen/blauwe kleuren gebruikte en illustraties maakt. Daar ben ik mee aan de slag gegaan.

Zakelijke dingen leest en doet Marie op haar desktop. Prive dingen doet ze het liefst op haar telefoon of haar tablet, welke ze net heeft aangeschaft. De keuze was dan al snel gemaakt op de podcast op tablet formaat te ontwerpen. 

Als Marie een podcast zou willen lezen, zou ze er een uitkiezen aan de hand van haar interesses, UX bijvoorbeeld. Ik kwam erachter dat Vasilis mooie podcasts maakt, dus het leek me een goed idee er hier een van te gebruiken.

#### 2. Ignore Conventions


Standaarden op het web zijn niet altijd handig in gebruik voor de individu.  Bepaalde standaarden heb ik wel meegenomen. De knoppen staan bijvoorbeeld onderaan het devicescherm. Zo kan Marie op haar telefoon of tablet het makkelijkst de podcast besturen. Door te testen kreeg ik inzichten om voor Marie bepaalde aanpassingen te maken. Marie wil kunnen kiezen of ze de podcast automatisch afspeeld of dat ze er zelf doorheen scrollt. Ik heb een extra knop hiervoor toegevoegd.


#### 3. Prioritise Identity

Door Marie tijdens de testsessies mee te laten denken over het design, kreeg je nieuwe inzichten. Het was goed om ook de testsessies van medestudenten te bekijken, zo kreeg je veel informatie. Belangrijke iteraties die ik heb gemaakt zijn:
* De gezichtsillustraties bij elk tekstblok laten zien in plaats van onderaan de pagina. Doordat de illustraties veranderen per tekstblok, wil je niet te veel heen en weer hoeven kijken.
* De gezichtsillustraties groter in beeld en vanaf de voorkant tonen, het moet goed zichtbaar zijn.
* Keuze toevoegen tussen afspelen of zelf scrollen door te tekst
* Kopjes aan de rechterkant voegen weinig toe, deze heb ik weggehaald.
* Tekst iets langzamer inladen.

#### 4. Add Nonsense

Omdat Marie Visual designer is leek het me leuk om de nonsense ook visueel te laten terugkomen. Ik heb een intro van de podcast gemaakt met een animatie. Zo maak ik het visueel aantrekkelijk de podcast te gaan lezen. Het liefst had ik de animaties ook laten terugkomen in de podcast.

### Testen

Marie is doof en kiest ervooor om niet te praten. We communiseerde met haar via 2 doventolken. 

### Wat heb ik geleerd

## Credits

## License
[MIT License](https://github.com/marissaverdonck/web-design-1920/blob/master/license)



